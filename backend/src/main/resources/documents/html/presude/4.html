<html>
<h1>
    Osnovni Sud u Baru
</h1>
<h1 date="2021-04-15">
    2021-04-15
</h1>
<h1>
    K 83/2021
</h1>

<p>
    <ref href="/os"> Osnovni sud u Baru </ref>, <ref href="/judge">sudija</ref>
    <ref href="/spasojevic">Tamara Spasojević</ref>, uz učešće zapisničarke <ref href="/stanisic">Ane Stanišić</ref>, u
    krivičnom postupku protiv <ref href="/defendant">optuženog</ref>
    <ref href="/ha">H. A.</ref>, zbog krivičnog djela - teška krađa iz <a href="/law#art_240">čl. 240 </a> st. 1
    tačka 1 Krivičnog zakonika Crne Gore
    i iz čl. 240 st. 2 u vezi stava 1 Krivičnog zakonika Crne Gore, po optužnici
    Osnovnog državnog tužilaštva u Baru Kt.br.11/21 od 08.03.2021.godine, nakon održanog
    glavnog i javnog pretresa dana 13.04.2021.godine u prisustvu zastupnika optužbe
    Osnovnog državnog tužioca u Baru Radmile Gačević i optuženog, dana 15.04.2021.godine
    donio i javno objavio P R E S U D U Optuženi, H. A. , JMB ….. , od oca H. i majke A.
    , rođene M. , rođen …..godine u P. sa prebivalištem u B. P. , …. , državljanin C.G.
    , neoženjen, bez djece, pismen sa završenom srednjom školom, lošeg imovnog stanja,
    osuđivan i to presudama: Osnovnog suda u Baru K br. 140/08 od 20.10.2008.godine,
    zbog krivičnog djela iz čl. 240 st. 1 tač. 3 KZ u vezi čl. 49 KZ (teška krađa u
    produženom trajanju), na kaznu zatvora u trajanju od 1 godine, presudom Osnovnog
    suda u Ulcinju, K br. 131/08 od 11.11.2008.godine, zbog krivičnog djela iz čl. 240
    st. 1 KZ (teška krađa), na kaznu zatvora u trajanju od 3 mjeseca, Osnovnog suda u
    Baru, K br. 72/08 od 23.04.2008.godine, zbog krivičnog djela iz č. 239 st. 1 u vezi
    čl. 49 KZ CG (produženo krivičnog djelo krađa), na kaznu zatvora u trajanju od 8
    mjeseci, Osnovni sud Bijelo Polje K br. 595/08 od 04.12.2008.godine, zbog krivičnog
    djela iz čl. 239 st. 1 KZ (krađa), na novčanu kaznu u iznosu od 1.200,00 eura,
    Osnovni sud Podgorica K br. 08/1373 od 22.04.2009.godine, zbog krivičnog djela iz
    čl. 240 st. 1 u vezi čl. 49 KZ CG (produženo krivično djelo teška krađa), na kaznu
    zatvora u trajanju od 8 mjeseci, Osnovni sud Bijelo Polje, K br. 716/08 od
    10.03.2009.godine, zbog krivičnog djela iz l. 239 st. 1 KZ (krađa) i krivičnog djela
    244 st. 1 KZ (prevara), na Osnovni Sud u Baru K 83/2021 15. April 2021 kaznu zatvora
    u trajanju od 6 mjeseci, Osnovni sud u Baru K br. 451/08 od 06.04.2009.godine, zbog
    krivičnog djela iz čl. 240 st. 1 tač. 3 KZ CG (teška krađa), na kaznu zatvora u
    trajanju od 1 godine i 2 mjeseca, Osnovni sud u Podgorici K br. 09/71 od
    29.06.2009.godine, zbog krivičnog djela iz čl. 239 st. 1 KZ (krađa), na kaznu
    zatvora u trajanju od 3 mjeseca, Osnovni sud Podgorica K.br.123/13 od
    12.06.2013.godine, zbog krivičnog djela iz čl. 240 st. 1 tač. 1 u vezi sa čl. 49 KZ
    CG (teška krađa u produženom trajanju), na kaznu zatvora u trajanju od 1 godine i 2
    mjeseca i Osnovni sud u Podgorici K.br. 99/13 od 13.12.2013.godine, zbog krivičnog
    djela iz čl. 240 st. 1 tač. 1 u vezi sa čl. 49 KZ CG (teška krađa u produženom
    trajanju), na kaznu zatvora u trajanju od 2 godine i 6 mjeseci, presudom Osnovnog
    suda u Bijelom Polju K.br.301/2014.godine koja je postala pravosnažna dana
    09.03.2015.godine, zbog krivičnog djela -krađa iz čl. 239 st. 1 KZ CG, na kaznu
    zatvora u trajanju od 1 godine, presudom Osnovnog suda u Podgorici K.br. 829/14 koja
    je postala pravosnažna dana 27.04.2015.godine, zbog krivičnog djela iz čl. 240 st. 1
    tač. 1 KZ CG (teška krađa), na kaznu zatvora u trajanju od 4 godine, presudom
    Osnovnog suda u Podgorici K.br. 121/15 koja je postala pravosnažna dana
    27.04.2015.godine, zbog krivičnog djela - krađa iz čl. 239 st. 1 KZ CG, na kaznu
    zatvora u trajanju od 1 godine, presudom Osnovnog suda u Podgorici K.br. 457/14 koja
    je postala pravosnažna dana 26.10.2015.godine, zbog krivičnog djela - krađa iz čl.
    239 st. 1 KZ CG, na kaznu zatvora u trajanju od 6 mjeseci, presudom Osnovnog suda u
    Baru K.br. 63/13 koja je postala pravosnažna dana 02.03.2015.godine, zbog krivičnog
    djela iz čl. 240 st. 1 tač. 1 u vezi sa čl. 49 KZ CG (teška krađa u produženom
    trajanju), na kaznu zatvora u trajanju od 2 godine i 6 mjeseci, presudom Osnovnog
    suda u Baru K.br.271/14 koja je postala pravosnažna dana 08.09.2014.godine, zbog
    produženog krivičnog - teška krađa iz čl. 240 st. 1 tač.1 u vezi čl. 49 KZ CG, kojom
    je osuđen na kaznu zatvora u trajanju od 3 godine i presudom Osnovnog suda u Baru Kv
    br. 181/17 koja je postala pravosnažna dana 11.08.2017.godine, a kojom su preinačene
    presude Osnovnog suda u Baru Kv br. 181/17 od 11.08.2017.godine, K.br. 271/14 od
    08.09.2014.godine i K.br. 63/13 od 02.03.2015.godine i izrečena jedinstvena kazna
    zatvora u trajanju od 5 godina i 5 mjeseci. KRIV JE Zato što je: Dana 17.marta
    2014.godine u Baru, u naselju Polje, svjestan svog djela čije izvršenje je htio i
    znajući da je njegovo djelo zabranjeno, savlađivanjem većih prepreka i obijanjem
    tuđu pokretnu stvar oduzeo drugom u namjeri da njenim prisvajanjem sebi pribavi
    protivpravnu imovinsku korist, na način što je došao do zadnjeg dijela kuće,
    vlasništvo oštećenog P. G. , a potom se uz pomoć palete popeo do prozora sobe koji
    se nalazi na visini od oko 2,30m, gdje je upotrebom fizičke sile polomio prozor,
    ušao u sobu, izvršio premetačinu, nakon čega je iz spavaće sobe oduzeo i prisvojio
    nakit i to: prsten od bijelog zlata sa dijamantima u obliku talasa, koji su takođe
    od dijamanata, ogrlicu i narukvicu od bijelog zlata sa tri kružića, ogrlicu od žutog
    zlata sa cirkonima, minđuše od svarovskih kristala, prsten od žutog zlata sa
    cirkonima, muški sat marke "Sektor" vrsta kompas, prsten od bijelog zlata sa biserom
    u sredini i sa strana sa po jednim manjim dijamantom, ogrlicu od bijelog zlata koja
    je na prednjoj strani imala tri cvjetića od bijelog zlata, a svaki u sredini je imao
    manji dijamant, srebrne minđuše sa plavim safirom u obliku kruga, svarovski minđuše
    u obliku suze, svarovski ogrlicu napravljenu od više oblika suze od kristala,
    narukvicu od bijelog zlata, koja se sastoji od četiri do pet pločica koje su
    povezane lančićem, ogrlicu od bijelog zlata sa crvenim rubinom u obliku suze,
    svarovski narukvicu crvene boje, jednu srebrnu minđušu, koja na dnu ima svarovski
    kristal, srebrnu narukvicu koja je povezana sa prstenom i koja ima na sebi pet
    tirkiznih kamena, svarovski ogrlicu sa sajlom od bijelog zlata i privjeskom kojeg
    čine četiri kamena ljubičaste i roze boje, prsten od žutog zlata sa kamenom od
    cirkona, prsten od starinskog srebra sa zelenim kamenom, minđuše od starinskog
    srebra sa zelenim kamenom, minđuše od starog srebra u obliku suze, ogrlicu od
    bijelog zlata sa cirkonom u vidu privjerska, par minđuša od bijelog zlata u obliku
    srca, srebrne minđuše od starinskog srebra u obliku alki, srebrne minđuše koje su
    viseće i pri dnu su u obliku suze i sunčane naočare marke "Cavali", sve ukupne
    vrijednosti 8.338,00 eura, čime je pribavio protivpravnu imovinsku korist u
    vrijednosti oduzetog nakita, - čime je učinio krivično djelo - teška krađa iz čl.
    240 st. 1 tačka 1 Krivičnog zakonika Crne Gore i iz čl. 240 st. 2 u vezi stava 1
    Krivičnog zakonika Crne Gore.
</p>
<conclusions>
    <p> Pa sud optuženog primjenom citiranog zakonskog propisa te odredbi čl. 4, 5, 13,
        15, 32, 36 i 42 Krivičnog
        zakonika Crne Gore, kao i čl.226, 229 i 374 Zakonika o krivičnom postupku
        O S U Đ U J E
        Na kaznu zatvora u trajanju od 3 (tri) godine.
        Optuženi je dužan da na ime imovinsko pravnog zahtjeva u vidu naknade štete
        oštećenom P. G. isplati iznos
        od 8.338,00 eura, dok se za višak postavljenog imovinsko pravnog zahtjeva preko
        dosuđenog oštećeni
        upućuje na parnični postupak.
        Optuženi je dužan da na ime troškova krivičnog postupka uplati ovom sudu iznos
        od 71,50 eura, a na osnovu
        sudskog paušala iznos od 50,00 eura, a sve u roku od 15 dana po pravosnažnosti
        presude, pod prijetnjom
        prinudnog izvršenja.
    </p>
</conclusions>

</html>