<html>
<h1>
    Osnovni Sud u Podgorici
</h1>
<h1 date="2021-02-16">
    2021-02-16
</h1>
<h1>
    K 34/2021
</h1>

<p>
    <ref href="/os"> Osnovni sud u Podgorici </ref>, <ref href="/judge">sudija</ref>
    <ref href="/vujanovic">Nenad Vujanović</ref>, uz učešće zapisničarke <ref href="/paunovic">Nataše Paunović</ref>, u
    krivičnom postupku protiv optuženog <ref href="/mg">M. G.</ref>, koga brani <ref href="/attorney">advokat</ref>
    <ref href="nr">N. R.</ref> , zbog produženog krivičnog djela krađa iz <a href="/law#art_239">čl. 239</a> st. 1 u
    vezi čl. 49 Krivičnog zakonika Crne
    Gore, postupajući po optužnom predlogu ODT Podgorica Kt. br. 1930/20 od 20.01.2021.
    godine, nakon pravosnažnosti rješenja o usvajanju sporazuma o priznanju krivice za
    okrivljenog K. br. 34/21 od 16.02.2021. godine, dana 16.02.2021. godine, donio je P
    R E S U D U Okrivljeni: M. G., ID xxxxxxx, od oca R. i majke M., rođene I., rođen
    xx.xx.19xx. godine u Đakovici-Republika Kosovo, sa prebivalištem u Podgorici, V. R.
    bb, državljanin Republike Kosovo, u vanbračnoj zajednici, otac jednog maloljetnog
    djeteta, završio šest razreda osnovne škole, po zanimanju fizički radnik, lošeg
    imovnog stanja, osuđivan presudom Osnovnog suda u Podgorici K. br. 964/13 od
    22.01.2015. godine, zbog krivičnog djela krađa iz čl. 239 st. 1 Krivičnog zakonika
    Crne Gore, izrečena uslovna osuda 3 (tri) mjeseca zatvora uslovno na 1 (jednu)
    godinu, presudom Osnovnog suda u Podgorici K. br. 267/14 od 23.06.2014. godine, zbog
    krivičnog djela krađa iz čl. 239 st. 1 u vezi čl. 23 st. 2 Krivičnog zakonika Crne
    Gore, izrečena uslovna osuda 3 (tri) mjeseca zatvora uslovno na 1 (jednu) godinu,
    presudom Osnovnog suda u Podgorici Kv.br. 375/18 od 04.06.2018. godine, (a kojom su
    preinačene presude Osnovnog suda u Podgorici Kv.br. 2/17 od 26.01.2017. godine
    (kojom su preinačene presude Osnovnog suda u Podgorici K. br. 460/15 od 28.04.2016.
    godine zbog krivičnog djela teška krađa iz čl. 240 st. 1 tač. 1 u vezi čl. 23 st. 2
    Krivičnog zakonika Crne Gore i presuda Osnovnog suda u Podgorici K. br. 52/16 od
    08.04.2016. godine zbog produženog krivičnog djela teška krađa iz čl. 240 st. 1 tač.
    1 u vezi čl. 23 st. 2 i čl. 49 Krivičnog zakonika Crne Gore) i K.br. 304/17 od
    02.11.2017. godine), zbog krivičnog djela krađa iz čl. 239 st. 1 u vezi čl. 23 st. 2
    Krivičnog zakonika Crne Gore, na jedinstvenu kaznu zatvora u trajanju od 2 (dvije)
    godine i 7 (sedam) mjeseci, te konačno presudom Osnovnog suda u Podgorici K. br.
    675/18 od 18.01.2019. godine zbog krivičnog djela krađa iz čl. 239 st. 1 u vezi čl.
    23 st. 2 Krivičnog Osnovni Sud u Podgorici K 34/2021 16. Februar 2021 zakonika Crne
    Gore, na kaznu zatvora u trajanju od 9 (devet) mjeseci, u pritvoru od 24.12.2020.
    godine od 22,00 časova, pa nadalje. K r i v j e Što je: Dana 18.12.2020. godine, oko
    13,00 časova u Podgorici, u Ulici Vuka Karadžića, svjestan svog djela čije izvršenje
    je htio i znajući da je njegovo djelo zabranjeno, a u namjeri da sebi pribavi
    protivpravnu imovinsku korist u iznosu preko 150,00 eura, oduzeo drugom tuđe
    pokretne stvari, na način što je prišao zadnjem dijelu vozila marke "Mercedes"
    registarskih oznaka PG KZ xxx, iskoristio otključanost vozila i iz njega oduzeo i
    prisvojio bušilicu marke "Dewalt", vrijednosti 134,24 eura, motalicu sa kablom od
    25m, vrijednosti 44,80 eura, brusilicu marke "Bosch", vrijednosti 52,11 eura, kao i
    nastavke za bušilicu "Dewalt", vrijednosti 106,88 eura i šrafilicu marke "Dewalt"
    vrijednosti 246,40 eura, ukupne vrijednosti 584,43 eura, sve vlasništvo oštećenog
    privrednog društva "T. t. PG", čime je sebi pribavio protivpravnu imovinsku korist u
    vrijednosti oduzetih predmeta. Dana 23.12.2020. godine, oko 12,00 časova u
    Podgorici, na Trgu nezavisnosti, svjestan svog djela čije izvršenje je htio i
    znajući da je njegovo djelo zabranjeno, a u namjeri da sebi pribavi protivpravnu
    imovinsku korist u iznosu preko 150,00 eura, oduzeo drugom tuđe pokretne stvari, na
    način što je ušao kroz otvorena vrata butika "S.", vlasništvo oštećene J. M. i
    iskoristio njenu nepažnju, te iz objekta oduzeo i prisvojio pet jakni i to četiri
    jakne marki "Lugano" i "Best", vrijednosti 581,73 eura i jednu jaknu nepoznate
    marke, vrijednosti 90,77 eura, ukupne vrijednosti 672,50 eura, vlasništvo oštećene
    J. M., čime je sebi pribavio protivpravnu imovinsku korist u vrijednosti oduzetih
    jakni. -čime je učinio produženo krivično djelo krađa iz čl. 239 st. 1 u vezi čl. 49
    Krivičnog zakonika Crne Gore.
</p>
<conclusions>
    <p> Pa ga sud primjenom citirane zakonske odredbe, te čl. 4 st. 2, čl. 32, 36, 42
        st. 1 i čl. 51 Krivičnog zakonika Crne
        Gore, te čl. 226, 229, 239 i 374 Zakonika o krivičnom postupku,
        O S U Đ U J E
        Na kaznu zatvora u trajanju od 10 (deset) mjeseci, u koju kaznu mu se ima
        uračunati vrijeme provedeno u
        pritvoru od 24.12.2020. godine od 22,00 časova, pa nadalje.
        Usvaja se imovinskopravni zahtjev, pa se obavezuje okrivljeni da na ime naknade
        materijalne štete isplati
        oštećenom privrednom društvu "T. t. PG" iznos od 405,39 eura, u roku od 15 dana
        od dana pravosnažnosti
        presude donijete na osnovu sporazuma o priznanju krivice, pod prijetnjom
        izvršenja.
        Obavezuje se okrivljeni da na ime troškova krivičnog postupka u korist budžeta
        Crne Gore uplati novčani
        iznos od 90,50 eura, u roku od 15 od dana pravosnažnosti presude pod prijetnjom
        izvršenja, kao i troškove
        koji se odnose na nagradu za rad braniocu po službenoj dužnosti, a o čemu će sud
        odlučiti posebnim
        rješenjem shodno čl. 227 st. 2 Zakonika o krivičnom postupku. </p>
</conclusions>

</html>